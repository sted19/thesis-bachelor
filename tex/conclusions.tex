\chapter{Conclusioni}
L'applicazione sviluppata è funzionale nel suo compito di automatizzare e rendere smart l'accesso a smart-homes, sebbene non sia ancora sufficientemente accurata. Il meccanismo di rilevamento facciale è rapido e abbastanza preciso; il meccanismo di riconoscimento facciale invece ha ancora molti margini di miglioramento, perché, allo stato attuale, è rapido e funzionante in casistiche semplici, ma, quando le immagini diventano più difficili da classificare, potrebbe risultare non sufficientemente sicuro poiché la differenza di distanza calcolata fra immagini che non raffigurano lo stesso volto e immagini che invece lo raffigurano non è così elevata da garantire la scelta di un valore di soglia ottimale senza accettare dei compromessi: se il valore di soglia determinato è troppo alto si rischia di ottenere falsi positivi, il che è totalmente inaccettabile per un'applicazione di riconoscimento facciale; se invece il valore di soglia è troppo basso il rischio è che l'applicazione riesca troppo raramente a calcolare una distanza così bassa, anche tra immagini molto simili fra loro. Ci si prospetta di ottenere futuri miglioramenti lavorando sulle modalità  di estrazione delle features e migliorando il riconoscimento facciale rendendo l'applicazione capace di sfruttare immagini a risoluzione superiore.